515
quet; verisimile [autem est, tales fuisse, qui curn
aliqua pecuniae publicae administratione conjuncti
essent. Hanc enim consentaneum erat iis tantum
committi, quorum bona pro pignore esse reipubli-
cae possent. Atque imperatores quoque eos tan-
tum lex creari jussit, qui fundum intra Atticae fines
possiderent¹²); neque causa est, cur eam legem sub-
latam esse posteris temporibus putes, etiamsi for-
tasse non semper observabatur.

Sed ex iis magistratubus‚ quos non sorte ductos,
sed populi suffragiis semper creatos esse constat,
primi sunt imperatores (Στρατηγοί). Hi deni quot-
annis creabantur, certe a Clisthenis tempore, pro
numero tribuum, quae ab eodem ex quatuor decem
factae erant3 e tribubus enim singulis singuli creari
solebant imperatores¹’). Antiquitus autem hi decem
omnes una in bellum proficisci imperiumque diurnis
vicibus administrare consueverant3 atque ex Archon·
tibus is, qui Polemarchus dicebatur, comitatus im-
peratores, et consilii particeps erat, et in acie dexte-
rum cornu ducebat ¹⁴), Sed posteris temporibus,
cum et civitatis opes urbisque magnitudo multum
crevissent, et bella longinquiora ac diuturniora esse
solerent, Polemarchus in urbe remanebat ad urbana
negotia administranda jusque inter peregrinos di·-
cendum, imperatores autem modo cuncti, modo
singuli aut bini aut trini emitti solebant, atque
aut unus reliquis omnibus praeerat, aut 'omnes com-
muni consilio rem administrabant, aut alii terra
alii mari, aut alii in aliis provinciis imperabant¹⁵).

12) Dinarch. in Demosth. p. 99.
15) Plutarch. Cimon. cap. 8.
14) Herodot. VI. ¹09· 110. 111.

15) Thucyd. Ι. 45. 61. ΙΙ. 58. 70. 79. ΙΙΙ, 86. 9ῐ. 115. aliis-

