555

Ac perdurasse hanc victoris populi dominationem
volunt usque ad Solonis legislationem²³). Profecto,
si verum illi dicerent, mirari satis non possemus,
nullam eJ'us rei mentionem apud ullum veterem
scriptorem inveniri, neque suspicatum quemquam
ex iis quidquam esse de tali indigenarum servitute,
advenarum dominatione. Neque enim, si perdu-
rasset ea rerum conditio usque ad Solonis tempora,
fieri potuisse arbitror, ut omnis ejus memoria in-
sequentibus temporibus tantopere corrumperetur et
oblitteraretur. Ad hoc ne illud quidem negligen-
dum est, quod vetus Erechthidarum stirps regni
possessionem, quam ante Hellenum adventum habu-
erat, etiam postea usque ad Melanthum Messenium
retinuisse dicitur²⁴), cum dubium esse nequeat, quin
Hellenes‚ si per vim Attica potiti veteres possessores
dominationi suae subjecissent, regnum quoque veteri·
bus regibus ereptum ad suam gentem tracturi fuissent.

Sed jam eo, unde digressi sumus, revertamur.
Dixi autem, de tribuum post Hellenum cum pris-
cis incolis conjunctionem institutarum nominibus
et universa ratione veterum ipsorum diversas esse
sententias. Nam primum Γελέοντες ab aliis Γεδέ-

· 23) Comprobari hanc sententiam volunt Plutarchi loco, in
Solon. c. 13·› quo loco neque Hellenum in Atticam adventus
neque tribuum descriptio et nomina ne verbo quidem memo-
rantur. Pauperes Solonis tempore divitibus obnoxii fuisse
dicuntur: ἢ γάρ , inquit, ἐγεώργουν ἐκείνοις, ἕκτα τῶν γενομέ·
νων τελοῦντες, ἢ χρέα λαμβάνοντες ἐπὶ τοῖς σώμασιν, α’γώγιμοι.
τοῖς δανείζουσιν ἦσαν κ. τ. λ. Sed quid hoc ad Hellenes aut
Ioues? quid ad tribuum rationem? ’

24) Ii quoque, qui Xuthum et Ionem regnasse in Attica
dicunt, tamen neque hos per vim regno Ροῑίῑοε, neque Erech-
thidas in posterum quoque exclusos esse volunt. Vid. Heyn.
ad Apollod. p. 34⁰· Plerique autern Xuthum et Ionem reges
non agnoscunt.

Aa

