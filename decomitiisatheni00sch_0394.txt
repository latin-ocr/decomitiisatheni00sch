553

rent, omnes tamen nullo fuisse numero et honore.
sed sacerdotum auctoritati in omnibus rebus sub-
jectos atque obnoxios.

Huic rerum statui in Attica intervenerunt Hel-
]enes‚ bellicosa gens. patria exsul novasque sedes
quaerens. Hi cum utilissimam regi Attico contra
Euboeenses operam praebuissent, loca ad habitan-
dum iis concessa sunt, in quibus condiderunt qua-
tuor oppida, Oenoe'n, Marathonem, Probalinthum,
Tricorythum³¹). Inde, ut paullatim cum veteribus
incolis misceri et inunum populum coalescere coe·
perum, fieri non potuit, quin pristinus reipublicae
status multis modis immutaretur. Inter Hellenes
quoque non pauci fuerunt principes viri, summa-
que apud suos dignitate, qui indigne ferentes, si
deteriore conditione in nova patria vivendum et
ab excelso quondam loco ad humilem plebem reci-
dendum esset, aliquam imperii partem, quod adhuc
omne penes sacerdotum ordinem fuerat, ad se tra-
here conabantur. Sacerdotes autem, aut negare non
ausi, quod per vim retineri posse desperarent, aut
necessitate coacti, potestatem suam ita cum illi·
partiti sunt, ut regnum quidem et sacerdotia sibi
suisque propria relinquerentur, bellorum autem
imperia et omnis res militaris ad illos pertinerenffl),

51) strab. VIII. p. 383.

32) Cum propter auxilium in hello contra. Euboeenses
Erechtheo latum, Xuthus cum comitibus in Atticam receptus
sit, ejusque filius Ion item belli contra Thraces'Eleusinios
dux fuisse dicatur, (Strab. l. l. Herod. VIII. 44.) nihil veri—
similius est‚ quam Hellenes “Orth-ms factos esse. Sacerdo-
talem autem dignitatem statim eum iis communicatam esse,
nemo putabit. Atque si Platonem quoque testem adhibere
licet, quandoquidem eum nonnulli, et recte, meo judicio,
non omnia, quae de antiqua Athenarum historia narrat, pro

