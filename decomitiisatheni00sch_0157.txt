121

cujus loco nonnunquam etiam ἐπιχειροτονεῖν poni-
tur¹⁶). Aliae ejusdem significationis locutiones hae
sunt: διαχειροτονίαν vel ἐπιχειροτονίαν διδόναι, quam-
quam prioris propria vis est, ut tum demum locum
habeat, uhi duae rogationes diversae proponuntur,
ex quibus alterutra a populo sciscenda est¹⁷); ἐπι-
τρέπειν ψηφίζεσθαι, ἐπάγειν ψῆφον, ἐπερέσθαι vel ἐρω-
τᾷν γνώμηνη), quod propria quidem et primitiva
significatione differt ab ἐπιψηφίζειν, comm'uni autem
usu loquendi idem valet. Nam qui populum sen-
tentiae rogat, hoc ipso potestatem facit populo in
suffragium eundi, quo sententiam snam et volunta-
tem declarem), et vana est nullisque auctoritatibus
confirmata Luzacii opiniO, qui putat, auditis sua-
dentium dissuadendumque orationibus, Epistatam
populum rogasse, quid censeret, hocque fuisse:
ἐπερέσθαι vel ἐρωτᾷνε atque, cum nemo civium ve-
taret, ne, deliberatione ad finem perducta, concio
in suffragia mitteretur, tum denique hujus quoque
rei copiam populo factam essem). Etiam διδόναι

16) Demosth. adv· Timocr. p. 712. ibique Jurin. cf. Va-
les. ad Harpocrat. p. 75. Alibi ἐπιχειροτονεῖν idem est quod
ἐπιψηφίζεσθαι, i. e. ἐπικυροῦν, suffragiis sancire et confirmare,
ut ap. Demosth. Philipp. I. 48. de Coron. 235. 261.

17) v. Vales. ad Harpocr. p. 45. cf. Demosthen. adv. Androt.
p. 596. adv. Timoer. p. 707. 710. in Neaer. p. 1346. Aeschin.
adv. Ctesiphont. p. 430. — Ἐπιχειροτονιάν διδόναι v- ποιεῖν
est ap. Demosth. adv. Timocrat‚ p. 706. 716.

18) Xenoph. Memorr. IV. 4. 2. Thucyd. I. 125. Demosth.
adv. Androt. p. 594. Plura vid. ap. Abresch. Dilucid. Thuc.
Auctar. p. 236.

19) Eodem modo Romani rogare populum dicunt, veluti
tribunos, praetores aliosve magistratus, legem rogare, i. e.
de creandis magistratibus· sciscendave lege populo in suffragia
eundi potestatem facere.

20) Disquis. de Ep. et Pr. §. 7. p. 105.

