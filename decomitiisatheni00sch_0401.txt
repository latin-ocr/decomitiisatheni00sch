565

Ionidae, Semachidae‚ Paeonfflae, Phinidae, Scam-
bonidae‚ Cothocidae aliique multi; nam omnia ,ista
nomina ‚enumerare longum est et supervacaneum,
cum e multis pervulgatisque libris facile a quovis
cognosci possint.

Sed* permutata in hunc modum tribuum deseri»
ptione, phratorum tamen gentiliumque vetera col..
legia non simul cum antiquis tribubus dissolvenda
Clisthenes putavit, religione potissimum commotus,
ne sacra eorum communia interirent. Ad hoc, cum
sacerdotia plurima et augustissima certis quibusdam
gentibus attributa antiquitus essent, neque ab aliis
nisi gentilibus rite capi possent ⁴²), gentium discri-
mine sublato ipsae deorum religiones perturbatae
et violatae forent. Itaque relictae sunt a Clisthene
gentes et phratriae‚ et postca quoque· per omnes
reipublicae vicissitudines in extrema tempora per-
durarunt. Erat autem earum ratio a novis tribubus
curiisque prorsus decreta atque sejuncta, ita ut qui
gentiles inter se ideoque etiam phratores essent,
curiarum tamen et tribuum diversarum esse pos..
sent⁴³). Porro autem, cum omnes omnino cives
Atticos, adscripticios non minus quam genuinos,
in una aliqua tribu et curia censeri oporteret, phra-
torum gentiliumque collegiis ii tantum recipieban-
tur, qui genuina stirpe Attica oriundi essent⁴⁴)‚
quamobrem saepissime ab oratoribus phratorum in-
dices adhibentur ad probandam εὗγένειαν et nata-
lium sinceritatem.

42) Vid. Taylor. ad Lycurg- p. ¹23· Oratt. Gr. Tom. VIII.
Reisk.

43) Cf. Niebuhr. Hist. Rom. Tom. I. p. 229.

ἵ.) Aristoph· Ran. 420. ΑΥ. 765, cum inttpp. cf. Nie—
bu r. l. l.

