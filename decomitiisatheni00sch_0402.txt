566

Tribuum autem curiarumque (atio ita erat ab ini·
tio descripta, ut qui iisdem locis habitarent et fun-
dos suos possiderent, hi curiis quoque iisdem et
tribubus accenset-entur, ut v. c. qui Marathone habi-
taret, curialis quoque Marathonius esset, aut Achar-
nensium curiae nemo adscriptus esset, nisi qui in pa-
go Acharuensi sedern suam haberet. Sed hanc ra-
tionem necesse erat , paullatim nonnihil immutari.
Nam cum filii patrum curiis adscriberentur, fieri au·
tem non posset, quin suam fortunarumque suarum
sedem nonnunquam in aliam Atticae partem trans-
ferrent, haud raro evenisse oportet, ut qui Mara-
thone. verbi causa, habitaret, non in Marathonio-
rum curia censeretur, sed fortassis in Acharneu-
sium, quibus ab initio familia ejus inscripta esset⁴⁵).
Neque habuit haec res quidquam incommodi aut mo-
lestiae, cum omnes curialium tribuliumque conven-
tus omnisque rerum communium administratio non in
istis oppidis pagisque sed Athenis tantum peragerentur.

Numerus autem curiarum non idem omni tem-
pore permansit, sed tantum non duplicatus est,
Nam cum a Clisthene centum institutae essent.
Strabonis tempore fuerunt centum septuaginta qua-
tuor. Cujus rei causas fuisse arbitror cum auctam
hominum in Attica multitudinem, pagosque novos
conditos, tum autem additas duas tribus, Antigoni-
dem et Demetriadem, quae post, mutatis nomini-
bus, Ptolemais et Attalis dictae sunt. Quid enim
verisimilius, quam tunc ex antiquis curiis nonnul-
las, quae majores essent, in plures minores divisas

45) Taylor. Lectt. Lysiae. p. 252. Non omnes in suo δήμῳ
habitasse patet e Demosth. adv. Eubulid. p. 1502, ac multos
in alienis δήμοις fundos habuisse, ex eod· in Polycl. p· 1208·
Cf. Aristot. Oecon. 11. 2. 5.

