563

non ex generis nobilitate, sed e census magnitudi-
ne jura cuique sua et officia definirentur. Ita clas·
sibus e censu institutis, ordinum discrimen aboli-

tum est, et nomina quoque ipsa paullatim usurpari
desierunt.

*Neque tamen sic existumari oportet, post latas
a Solone leges plenum statim libertatis jus a populo
usurpatum, omnemque> Eupatridarum potentiam
penitus sublatam esse. Etenim quae tam longi tem· ’
poris usu inveterarunt in republica, ea solent, etiam
mutatis legibus, more tamen et consuetudine ali—
quamdiu retineri et observari. Atque vel ipsa tri-
buum descriptio, quam Solon intactam reliquerat,
facultatem nobilibus dabat, cum per leges reliquis
civibus aequati essent, gratia tamen et factionibus
praevalendi. Idcirco, quadragesimo post Solonem
anno, Clisthenes, ipse quidem patricius, sed po·-
pularis partis fautor, cum nobilitatem deprimere
atque in ordinem cogere studeret, primum omnium
veterem illam descriptionem abolevit, novamque
et plane diversam instituit, quippe nulla re magis
frangi Eupatridarum vires posse intelligens. Hanc
enim mutationis ab eo factae causam Aristoteles
indicat³⁹)‚ veriorem sane, quam Herodotus⁴⁰), qui
propterea novatam populi descriptionem esse putat,
quod dedignati sint Athenienses iisdem atque Ioni·
cae civitates tribuum nominibus et numero uti.
Clisthenes igitur primum omnem agrum Atticum
in centum partes divisit, quas δήμους dixit⁴¹). Has

39) Politic. VI. cap. 4.
40) Lib. V. cap, 69,

41) Δήμων nomen haud dubie longe fuit Clisthene anti-
quius, eoque appellatae sunt agri Attici partes, quia olim

